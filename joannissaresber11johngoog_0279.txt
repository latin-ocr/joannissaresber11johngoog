260 ’ Jorrvms sanasuamansrs [a. n.

conculcationem sanctorum, et quod pace ipsius dic-
tum sit, ignominiam Christi. Sedent eregione blas·
phemi‚ qui sub nomine et honore sacerdotali, sacer·
dotium persequuntur, principibus adulantes, perse-
quutorum ecclesiae justificantes caussam, exultantes
in rebus pessimis, scilicet quod potestatibus adstite-
runt adversus Dominum et adversus Christum ejus,
cujus sanguis per eos effusus licet militum ministerio,
de terra clamat arl Dominum, magis quam sanguis
Abel justi, quem frater ipsius interemit.

Horum caput est ille Eboracensis, quem vidistis et
audistis palam in curia archiepiscopum persequentem,
et qui indiguus fuerat ore sacrilego, quo necem
martyris procuravit, ipsius proferre nomen: eum
plane mendosus et mendax jam inauditis coruscantem
miraculis adhuc, sicut ex literis ejus patet, nominat
Pharaonem. Sed non movemur, si flagitiosa bellua
martyrem non honorat, quae‚ sicut opera manifesta
convincunt, Deum utique non veretur. Dicitur tamen
quod parat ad curiam proficisci, ut purget vitae sor-
didae notam, quasi homo qui justitiam fecerit, et non
dereliquerit judicium Dei sui. Et ne ipsius purgatio
valeat impediri, procuravit ut nulli nostratum liceat
transfretare, nisi domini regis impetrata licentia.
Quod quidem obtineri non potest, nisi praestetur
cautio, quod nihil queretur contra martyris perse·
quutores. Quid ergo facient miseri zelantes legem,
videntes justitiam opprimi, et sibi exitum denegari?
Sed certe verbum Dei non est alligatum, et vobis
libertas est, et os patens ad ecclesiam Romanam, et
notissima veritas. Novistis enim martyrem in vita
sua, novistis caussam ejus, novistis et nos qui coexuf'
lavimus illi: novistis et istum Caipham temporis
nostri, qui sub specie conquerentis persuasit expedire,
ut unus moreretur aut caperetur, ne tota gens periret.

 

