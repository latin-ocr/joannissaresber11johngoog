· llos] nersronn. 205

ct ille qui solus in tantae difficultatis articulo honorem
Dei ausus est protestari, omnibus in derisum et sibi-
lum datusest, et quasi ab universis consputus abscessit.
Nonne de caetero facilem poterat iniquitas armata con-
siliis et lavore sperare triumphum? Institi ut con-
* suluistis apud dominum Remensem ut fratri Bernardo
scriberet, sed non adquievit, dicens litteras suas non
profuturas, quia credit eum lavere parti adversae. Fre-
quens enim est, ut qui nihil babere praedicantur, aut
rem aut gloriam plurimum concupiscant. Non placet
dominusCantuar. meautaliquem suornm interesse col-
loquio praeter Magistrum Lombardum Romanae eccle-
siae subdiaconum, quem invenietis in familia domini
Senonensis. Vos autem illuc perducat Dominus in spi·
ritu et virtute Heliae, et gladium Pbinees cum zelo
quem habetis dirigat et roboret in manibus vestris.
Nec timeatis alacie vel multitudine bominum, quia
plures et fortiores nobiscum sunt quam cnm illis.
Scribit Remensis archiepiscopus pro causa nostra,
domino papae, praecipiens litteras suas ad meum
formari arbitrium: promittens etiam se necessitati-
bus nostris quamdiu res exegerit affuturum. Viriliter
agite quaeso, dilectissimi domini, et dilationis peri-
culum exequutionis·officiositate et diligentia com-
pensate, ut per vos innotescat quoniam quicquid
ultra quod obtulit, a Cantuar. exigitur, non modo
potestatis excessus est, sed plenae et planae infidelitatis
indicium. Unde suntx quidam, ut scitis, in excusa-
tionem erronei consilii praetextu sanctitatis vestrm:
sed nunc pateat ex professione veritatis et libertate
spiritus, quod numquam illi consensistis errori. Ubi
enirir spiritus Dei, ibi libertas est: et vos proculdubio
veritas liberabit. Valeat semper et prosperetur in
Domino sanctitas vestra, nostri memor jugiter apud
Deum, et quatenus honestati expedit apud homines.

 

