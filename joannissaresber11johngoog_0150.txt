1168] arrsroun. 131

miseriam Tyranni, aut potius gloriam Dei et Ecclesiae
consolationem, de nostratibus quidem viderunt cano-
nici Noviomenses et nuncii comitis Henrici: de vestra-
tibus autem legati illustris regis Angliae, illuc profecti
ex variis causis. Noviomenses enim archidiaconum
suum Bonifacium Italiae marchionem quem elegerant
in Episcopum, virum honestum et tota schismatis
tempestate catholicum reducere quaerebant. Comes
Henricus statum explorabat imperii: nuncii vero regis
Angliae juramenta praestiterunt de matrimonio contra·
hendo inter filium praefati marchionis et sororem regis
Scotiae et ad saepe dictum tyrannum legatione functi
sunt, ut de opinione multorum loquar, quo sic vires
et familiaritatem praetendentes imperii, terreant Fran·
cos. Sed calliditas haec in contrarium prorsus exitum
pergit. Franci siquidem magis animantur, dum
vident hostes quasi desolatos, immo desperatos emen-
dicata suffragia quaeritare, et illos implorare patronos
quibus opus est defensore.

Dum itaque in tantis imperator versaretur angustiis,
et omnino de exitu desperaret, tractatum habuit cum
viris religiosis, quos constabat fideles esse domini
papae, simulans se cum ecclesia Dei pacem esse factu·
rum. Est autem in domo Carthusiensi vir admodum
religiosus quondam familiarissimus imperatori, qui
ab eo pridem recesserat ob conscientiam schismatis, et
ei plurimo compatiebatur affectu. Hic ergo accessit
ad eumcum lachrymis sibi pro certo innotuisse asse-
rens, quod pacem non erat habiturus, nisi eccl'esiae Dei
redderet pacem: institit autem, et obtinuit ut evocaret
per litteras suas priorem carthusiensem, abbatem
Cisterciensem et episcopum Papiensem, quem expu-
lerat, et promitteret se consilio eorum in omnibus ad-
quieturum: dum modo illi in se reciperent periculum

juramenti, quod contra papam Alexandrum lieri
Η

 

