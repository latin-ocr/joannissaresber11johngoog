2⁸26 scaurus saaasnnnmnsrs [c. n.

Longe melius est incidere in manus hominum quam
derelinquere legem Dei. Alterum enim semper ge-
hennam ingerit. Alterum via est ad coronam, et
perpetuat gloriam. Nam qui persequutionem propter
justitiam patiuntur, beati sunt: quoniam quos pugna
purgat, probat et illustrat, finis pugna sine fine coro·
nat. Sathanasautemampliussoevit, quum exterminium
suum videt accelerari: et illa pars hyemis tetrior est,
quae veris imminentis praecedit amoenitatem. Histo-
rias replica, tyrannorum gesta revolve, et plane re-
peries in pressuris semper dilatatam esse ecclesiam:
et quod persequutio quanto atrocior erat tanto
dtius sedabatur. Regem autem tam ab amicis
quam ab aliis nunciis qui praemiserunt istos, ut
praemuniretur, indubitanter significatum est, quod
nisi citius eum ecclesia fecerit pacem, secundum quod
ad petitionem suam dominus papa praescripsit, et hoc
infra calendas Maii, ex tunc nulla ratione differri
poterit, quin in personam ejus et terram cismarinam
et transmarinam ecclesiastica severitas exerceatur.
Et hoc quidem arbitror huic exacerbationi, quam
Deus mature, prout ecclesiae novit expedire, com·
poscat, dedisse originem, procurantibus fomitem ar-
doris et incendii, causas jugiter subrogantibus his qni
oderunt pacem: et sciunt se eum perpetuae nota
infamiae futuros detestandum schismatis et apostasiae
exemplum. Lator praesentium, si tibi visum fuerit
’ ut eum admittas, plura supplebit. Quum redierint,
quorum in brevi speratur adventus, referenda quae
emerserint tibi Deo propitiante scribere non pigri·
tabor: et utinam me de statu tuo, quem Deus suc·
cessibus impleat, mature certiorari contingat.

 

