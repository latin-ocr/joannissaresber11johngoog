286 roanurs saussasamusrs [n. n.

majorem etiam cum irreparabili dispendio nostro
vobis honorem videbitis esse exhibitum. Scitis,
pater, quia nos supra modum oppressit dira et diu-
turna calamitas. Videtis quam tristia fuerint, quarn
periculosa sint, et quanto periculosiora, ‘ut timetur,
immineant tempora. Occurrit irreparabilis, quam
Deus avertat, desolatio, recidivam veremur tempes-
tatem, grandisque necessitas solatium desiderat festi-
natum. ’

Pietatis itaque vestrae pedibus provoluti suppli-
camus attentius, et tota nobiscum supplicat ecclesia
Anglicana, quatinus provisum a Deo nohis pastorem
data plenitudine potestatis, prout sanctitas vestra
melius viderit expedire, auctoritate apostolica adver·
sus eos qui ruinas ecclesiarum perpetuare machinantur,
roborare dignetur: ut praedecessorum suorum, apo-
stolico munimine fretus, secundum quod ei Deus
inspiraverit, vestigia valeat imitari. supplicamus
inquam nos, ecclesia supplicat, supplicant et patroni
ecclcsiae nostrae gloriosi martyres et confessores, et
consona voce omniurn sanctus Thomas iterat et mul-
tiplicat preces. Donec sacratissimum cor vestrum
verbum bonum, verbum consolatorium nobis eructet,
squalida lugebit sponsa Christi, nec est qui eam
consolari valeat, donec antistitem suum recipiat in
plenitudine potestatis. Quia pedes vestros nequimus
ut volumuS, lacrimis rigabimus genas nostras, nec erit
eis requies quoadusque eas. Deo miserante abstergat
dextera clementiae vestrae.

 

