lma] srrsronu. a

quae fidei est, creditur esse praestantior, et procul-

dubio justior est, adeo quidem ut et prophanae reli·
gionis homines hoc constantissimum babeant. Nam
ct Achab, quem reprobum fuisse constat, regi Syriae
eum subjicere volenti servituti, argentum et aurum,
servos et ancillas, et omnimodam supellectilem, uxo·
rem, filios et filias, et tandem se ipsum incunctanter
exposuit, et pro lege divina duntaxat non est veritus
inire certamen. Quum enim ille vellet scrutari do·
mum ut diriperet legem, contradixit ei Achab victo·
riamque promeruit. Quia etsi alias reprobus vel iu
hac parte Dominum honoravit, pro qua ergo causa
religiose contenditur, sinon pro lege Dei servanda?
nempe haec iniquitatem prohibet, et pastoribus Ec·
clesiaepraescribit,utomuemulciscanturinobedientiam.
Sed fortasse Archisynagogus iniquitatem novit, quam
Deus non prohibet: aut quam nolit ab Ecclesiae
pastoribus increpa1i, et si fieri potest mandari vin·
dictae. Hanc sane Moyses et Doctor gentium non
noverunt: sed praetendit quia Joanues arguebat He·
rodem in spiritu lenitatis, illicitum esse denuncians,
ut fratris viventis abuteretur uxore. Quod utique
dicens nou tam imperitiae quam ignaviae solatium
quaerit, quum certum sit Jobannem ibi non gessisse
personam pontificis, cui incumberet correctio delic-
torum, sed praeconis verbi, penes quem erat duntaxat
gerendorum denunciatio, et increpatio vitiorum. Heli
quidem corripuit filios, sed affectu potius et man·
suetudine patris quam severitate et auctoritate ponti-
ficis. Pro omni ergo divinae legis articulo conten-
dendum est et potestatibus ascendendum ex adverso,
et quicquid caritatem impugnat, qnae legis est pleni-
tudo, totis viribus subvertendum. Sed profecto in
figuram sacerdotii Deus tribum Leviticam a publicis
functionibus, sicut in Numeris legitur, immunem esse

 

